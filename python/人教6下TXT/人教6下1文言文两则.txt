[0:00.000]1 文言文两则
[0:03.434]    学弈
[0:04.496]    弈秋，通国之善弈者也。使弈秋诲二人弈，其一人专心致志，惟弈秋之为听；一人虽听之，一心以为有鸿鹄将至，思援弓缴而射之。虽与之俱学，弗若之矣。为是其智弗若与？曰：非然也。
[0:31.853]    两小儿辩日
[0:34.415]    孔子东游，见两小儿辩斗，问其故。
[0:40.978]    一儿曰：“我以日始出时去人近，而日中时远也。”
[0:49.083]    一儿以日初出远，而日中时近也。
[0:54.175]    一儿曰：“日初出大如车盖，及日中，则如盘盂，此不为远者小而近者大乎？”
[1:06.577]    一儿曰：“日初出沧沧凉凉，及其日中如探汤，此不为近者热而远者凉乎？”
[1:18.617]    孔子不能决也。
[1:21.154]    两小儿笑曰：“孰为汝多知乎？”
[1:26.00]

